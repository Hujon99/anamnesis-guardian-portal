# **Integritetspolicy för Anamnesportalen**

**Gäller från:** 2025-09-08

Denna policy beskriver hur **Anamnesportalen**, som tillhandahålls av Binokel AB (org.nr 559364-4098), behandlar personuppgifter för patienternas räkning.

**Binokel AB är i denna tjänst personuppgiftsbiträde**. Det innebär att vi endast behandlar personuppgifter på uppdrag av den optiker eller optikerorganisation ("optikern") som är din vårdgivare. **Din optiker är personuppgiftsansvarig** för de personuppgifter du lämnar i formuläret.

---

## **1 Personuppgiftsansvarig**

|  |  |
| ----- | ----- |
| **Ansvarig för dina personuppgifter:** | Din optiker/klinik |
| **Biträde (teknisk plattform):** | Binokel AB |

Frågor om hur dina uppgifter behandlas ska i första hand ställas till din optiker. Binokel AB bistår endast med den tekniska lösningen och behandlar dina uppgifter enligt instruktioner från optikern.

---

## **2 Ändamål och rättslig grund**

Optikern är skyldig att dokumentera relevant information om din hälsa inför och under synundersökning. Insamlingen via Anamnesportalen sker därför med följande syften och grunder:

| Ändamål | Rättslig grund |
| ----- | ----- |
| Förbereda undersökningen genom att inhämta dina hälsouppgifter i förväg | GDPR art. 9(2)(h) – hälso- och sjukvård |
| Dokumentation och journalföring | Patientdatalagen (optikerns skyldighet) |
| Loggning och spårbarhet (åtkomst- och ändringsloggar) | GDPR art. 6(1)(c) – rättslig förpliktelse, HSLF-FS 2016:40 |

---

## **3 Personuppgifter som behandlas**

* Identitetsuppgifter (t.ex. namn, personnummer – beroende på optikerns rutiner)

* Kontaktuppgifter (t.ex. telefon, e-post)

* Hälsouppgifter (symtom, anamnesfrågor)

* Tekniska loggar (Tidsstämplar)

---

## **4 Lagringsperioder**

* **Tillfällig lagring i Anamnesportalen:** Hälsoinformation raderas automatiskt **48 timmar** efter att uppgifterna markerats som "journalförda". Resterande information raderas inom 48h från bokningsdatum om uppgifterna är journalförda.

* **Journalföring:** Uppgifter som förs in i optikerns journalsystem sparas i minst **10 år** enligt lag. Det är optikern som ansvarar för detta.

* **Loggar:** Åtkomst- och säkerhetsloggar sparas i upp till **60 månader**.

---

## **5 Mottagare och personuppgiftsbiträden**

Binokel AB använder underbiträden för att driva Anamnesportalen. Dessa agerar endast på vårt uppdrag och får inte behandla personuppgifter för egna syften.

| Underbiträde | Roll | Dataplats | Skydd |
| ----- | ----- | ----- | ----- |
| Supabase Inc. | Molndatabas | EU-region | Kryptering, PUB-avtal \+ SCC |
| Clerk Inc. | Inloggning för optiker | EU-region | PUB-avtal \+ SCC |
| Microsoft Ireland (Azure OpenAI) | AI-sammanfattningar (kan pseudonymiseras) | EU-region | PUB-avtal \+ SCC |

---

## **6 Överföringar utanför EU/EES**

All lagring sker i EU-datacenter. Möjlig supportåtkomst från USA kan förekomma, men är skyddad genom **Standard Contractual Clauses (SCC)** och kompletterande säkerhetsåtgärder (kryptering, åtkomstkontroll).

---

## **7 Säkerhetsåtgärder**

* TLS-kryptering för all kommunikation

* Kryptering i vila (AES-256)

* Row Level Security i databasen

* Tidsbegränsade åtkomstlänkar till formulär

* Loggning av åtkomst och ändringar

* Automatiserad radering av temporär data

---

## **8 Dina rättigheter**

Eftersom din optiker är personuppgiftsansvarig ska du vända dig till optikern för att:

1. Få tillgång till dina uppgifter

2. Begära rättelse

3. Begära radering (så långt lagen tillåter)

4. Begära dataportabilitet

5. Utöva övriga rättigheter enligt GDPR

Binokel AB bistår optikern i att hantera dessa rättigheter så länge datan finns i Anamnesportalen.

Kontakta oss via uppgifterna i avsnitt 10 vid frågor. Vi svarar inom 30 dagar.

---

## **9 Klagomål**

Om du anser att dina uppgifter hanteras felaktigt kan du kontakta din optiker eller Integritetsskyddsmyndigheten (IMY). Vi uppskattar dock om du först kontaktar oss så att vi kan åtgärda problemet om det är kopplat till hur uppgifterna hanteras i Anamnesportalen

---

## **10 Kontaktuppgifter**

För tekniska frågor om Anamnesportalen:  
**Binokel AB**  
privacy@binokel.se

För frågor om dina uppgifter i vården:  
**Din optiker** (personuppgiftsansvarig)

---

## **11 Ändringar i denna policy**

Binokel AB kan uppdatera denna policy för att spegla förändringar i tekniken eller våra underbiträden. Senaste versionen publiceras alltid i tjänsten.

---

*Senast uppdaterad: 2025-09-08*

