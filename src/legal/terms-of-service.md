## Användarvillkor – Anamnesportalen
1. Allmänt
Dessa användarvillkor gäller när du använder Anamnesportalen, en digital tjänst tillhandahållen av Binokel AB, för att fylla i och hantera anamnes inför synundersökning. Genom att använda tjänsten accepterar du dessa villkor.
2. Tjänstens syfte
Tjänsten används för att samla in information om din syn och hälsa i förväg inför ditt besök hos optikern. Informationen delas med den optikerklinik som du har bokat tid hos.
3. Roller och ansvar
⦁	Din optiker är personuppgiftsansvarig för de uppgifter du lämnar i Anamnesportalen. Det innebär att optikern ansvarar för hur dina personuppgifter används, lagras och journalförs.
⦁	Binokel AB är personuppgiftsbiträde och driver den tekniska plattformen. Vi behandlar endast dina uppgifter på uppdrag av din optiker och enligt gällande avtal (PUB-avtal).
4. Användning av tjänsten
⦁	Du ansvarar för att de uppgifter du lämnar är korrekta och aktuella.
⦁	Tjänsten får endast användas för sitt avsedda syfte: att lämna anamnes inför undersökning.
⦁	Det är inte tillåtet att missbruka tjänsten eller försöka få obehörig åtkomst till den.
5. Hantering av personuppgifter
⦁	Dina uppgifter behandlas enligt vår [Integritetspolicy].
⦁	Optikern är personuppgiftsansvarig för de uppgifter du lämnar, Binokel AB agerar som personuppgiftsbiträde.
⦁	Uppgifterna lagras endast tillfälligt i Anamnesportalen och överförs därefter till optikerns journalsystem. Data raderas normalt inom 48 timmar efter att de blivit journalförda av optikern. Dock senast 48 timmar efter besöksdatum.
6. Säkerhet
⦁	All kommunikation sker krypterat (TLS/HTTPS).
⦁	Endast behöriga optiker har tillgång till dina uppgifter.
⦁	Åtkomst loggas enligt gällande lagkrav.
7. Ansvarsbegränsning
⦁	Tjänsten tillhandahålls i befintligt skick.
⦁	Binokel AB ansvarar inte för eventuella skador som uppstår till följd av tekniska fel, driftstopp eller felaktigt användande av tjänsten.
⦁	Din optiker är alltid ansvarig för den slutliga bedömningen och dokumentationen i patientjournalen.
8. Ändringar
Binokel AB förbehåller sig rätten att när som helst uppdatera eller ändra dessa villkor. Den senaste versionen publiceras alltid i tjänsten.
9. Kontakt
För tekniska frågor om Anamnesportalen:  
Binokel AB  
privacy@binokel.se
För frågor om hur dina uppgifter behandlas i vården:  
Din optiker (personuppgiftsansvarig)
